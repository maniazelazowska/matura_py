1. Posługiwanie się komputerem i jego oprogramowaniem, korzystanie z sieci
komputerowej. Zdający:
	1) przedstawia sposoby reprezentowania różnych form informacji w komputerze: liczb, znaków, obrazów;
	2) korzysta z usług w sieci komputerowej, lokalnej i globalnej, związanych z dostępem do informacji, wymianą informacji i komunikacją;
	3) zapoznaje się z możliwościami nowych urządzeń związanych z technologiami informacyjno-komunikacyjnymi, poznaje nowe programy i systemy oprogramowania.

2. Wyszukiwanie, gromadzenie, selekcjonowanie, przetwarzanie i wykorzystywanie informacji, współtworzenie zasobów w sieci, korzystanie z różnych źródeł i sposobów zdobywania informacji. Zdający:
	1) projektuje relacyjną bazę danych z zapewnieniem integralności danych;
	2) stosuje metody wyszukiwania i przetwarzania informacji w relacyjnej bazie danych (język SQL);
	3) tworzy aplikację bazodanową, w tym sieciową, wykorzystującą język zapytań, kwerendy, raporty; zapewnia integralność danych na poziomie pól, tabel, relacji;
	4) znajduje odpowiednie informacje niezbędne do realizacji projektów z różnych dziedzin;
	5) opisuje mechanizmy związane z bezpieczeństwem danych: szyfrowanie, klucz, certyfikat, zapora ogniowa.

3. Opracowywanie informacji za pomocą komputera, w tym: rysunków, tekstów, danych liczbowych, animacji, prezentacji multimedialnych i filmów.
Zdający wykorzystuje arkusz kalkulacyjny do obrazowania zależności funkcyjnych i do zapisywania algorytmów.

4. Rozwiązywanie problemów i podejmowanie decyzji z wykorzystaniem komputera, stosowanie podejścia algorytmicznego. Zdający:
	1) analizuje, modeluje i rozwiązuje sytuacje problemowe z różnych dziedzin;
	2) stosuje podejście algorytmiczne do rozwiązywania problemu;
	3) dobiera efektywny algorytm do rozwiązania sytuacji problemowej i zapisuje go w wybranej notacji;
	4) posługuje się podstawowymi technikami algorytmicznymi;
	5) ocenia własności rozwiązania algorytmicznego (komputerowego), np. zgodność ze specyfikacją, efektywność działania;
	6) opracowuje i przeprowadza wszystkie etapy prowadzące do otrzymania poprawnego rozwiązania problemu: od sformułowania specyfikacji problemu po testowanie rozwiązania;
	7) posługuje się metodą „dziel i zwyciężaj” w rozwiązywaniu problemów;
	8) stosuje rekurencję w prostych sytuacjach problemowych;
	9) stosuje podejście zachłanne w rozwiązywaniu problemów;
	10) opisuje podstawowe algorytmy i stosuje:
		a) algorytmy na liczbach całkowitych, np.:
			 reprezentacja liczb w dowolnym systemie pozycyjnym, w tym w dwójkowym i szesnastkowym,
			 sprawdzanie, czy liczba jest liczbą pierwszą, doskonałą,
			 rozkładanie liczby na czynniki pierwsze,
			 iteracyjna i rekurencyjna realizacja algorytmu Euklidesa,
			 iteracyjne obliczanie wartości liczb Fibonacciego,
			 wydawanie reszty metodą zachłanną,
		b) algorytmy wyszukiwania i porządkowania (sortowania), np. 
		   algorytmy sortowania ciągu liczb: bąbelkowy, przez wybór, przez wstawianie liniowe,przez scalanie, szybki, kubełkowy,
		c) algorytmy numeryczne, np.:
			 szybkie podnoszenie do potęgi,
			 wyznaczanie miejsc zerowych funkcji metodą połowienia,
		d) algorytmy na tekstach, np.:
			 sprawdzanie, czy dany ciąg znaków tworzy palindrom, anagram,
			 porządkowanie alfabetyczne,
			 wyszukiwanie wzorca w tekście,
		e) algorytmy kompresji i szyfrowania, np.:
			 kody znaków o zmiennej długości, np. alfabet Morse'a,
			 szyfr Cezara,
			 szyfr przestawieniowy;
	11) projektuje rozwiązanie problemu (realizację algorytmu) i dobiera odpowiednią strukturę danych;
	12) stosuje metodę zstępującą i wstępującą przy rozwiązywaniu problemu;
	13) dobiera odpowiednie struktury danych do realizacji algorytmu, w tym struktury dynamiczne;
	14) stosuje zasady programowania strukturalnego i modularnego do rozwiązywania problemu;
	15) opisuje własności algorytmów na podstawie ich analizy;
	16) oblicza liczbę operacji wykonywanych przez algorytm;
	17) szacuje wielkość pamięci potrzebnej do komputerowej realizacji algorytmu;
	18) bada efektywność komputerowych rozwiązań problemów;
	19) przeprowadza komputerową realizację algorytmu i rozwiązania problemu;
	20) sprawnie posługuje się zintegrowanym środowiskiem programistycznym przy pisaniu i uruchamianiu programów;
	21) stosuje podstawowe konstrukcje programistyczne w wybranym języku
	programowania, instrukcje iteracyjne i warunkowe, rekurencję, funkcje i
	procedury, instrukcje wejścia i wyjścia, poprawnie tworzy strukturę programu;
	22) dobiera najlepszy algorytm, odpowiednie struktury danych i oprogramowanie do
	rozwiązania postawionego problemu;
	23) dobiera właściwy program użytkowy lub samodzielnie napisany program do
	rozwiązywanego zadania;
	24) ocenia poprawność komputerowego rozwiązania problemu na podstawie jego
	testowania.
